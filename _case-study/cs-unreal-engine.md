## Εύκολος προγραμματισμός με την Unreal Engine

Η Unreal Engine (UE) είναι μια μηχανή παιχνιδιών που ξεκίνησε από την εταιρία Epic Games το 1998 και χρησιμοποιήθηκε για πρώτη φορά στο παιχνίδι τους Unreal. Γράφτηκε σε C++ και από τότε χρησιμοποιήθηκε σε πολλά παιχνίδια και μη. Πλέον είναι στην τέταρτη έκδοση και η UE4 μας δίνει ρεαλιστικά γραφικά και χρήση σε πολλούς κλάδους εκτός των παιχνιδιών, όπως σε παρουσιάσεις μοντέλων (αυτοκίνητα, οικοδομές), δημιουργία φωτορεαλιστικών στατικών σκηνικών και animation. 

Το πιο σημαντικό χαρακτηριστικό στο τομέα του development είναι το οπτικό σύστημα "Blueprint" το οποίο χρησιμοποιείται στην ανάπτυξη της λογικής ενός παιχνιδιού χωρίς να γραφτεί κώδικας. Ενώ προηγουμένως ένας σχεδιαστής θα συνεργαζόταν με ένα προγραμματιστή για να δημιουργήσουν τη φυσική ενός δέντρου, δηλαδή το τρόπο που αλληλεπιδράει με το φως και τα υπόλοιπα αντικείμενα στο χώρο, πλέον μπορεί μόνος του να χρησιμοποιήσει ένα blueprint και να πει στη μηχανή με ποιο τρόπο θέλει να εμφανίζεται και να συμπεριφέρεται το δέντρο, χωρίς να γνωρίζει πώς να προγραμματίζει σε βάθος. Η ίδια έκδοση χρησιμοποιήθηκε και σε ένα παιχνίδι τους αργότερα το οποίο έφερε πολλά κέρδη στην εταιρία. Η μηχανή αυτή υποστηρίζει μια πληθώρα από πλατφόρμες, κυριότερα τα Windows, Linux, iOS, Android, macOS, Playstation 4, Xbox One, Nintendo Switch και Oculus Rift. 
